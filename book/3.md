## Duesim may (= 2 may)
Jonathan sta in Vienna. Il pensa que Vienna es bon, e que Vienna es  **bell**. Jonathan ne pensa que Vienna es  **desbell**; il pensa que Vienna es bell. Il di: “Vienna es un bell cité! Yo va scrir pri it!” E il scri pri Vienna. Il scri: “Mi triesim  **die**  es  **tre**  bon! Yo sta in Vienna e li cité es  **tre**  bell. Yo ama Vienna; li cité ne es desbell. Quam bell es Vienna! Ma yo  **have**  un  **problema**.”
Quo? Jonathan have un problema?  **Quel**  problema?
Li problema  **de**  Jonathan es que il ama Vienna, ma ne have  **témpor**. Il pensa: “Nu it es  **sett**  (7)  **horas**. Ye  **deci**  (10) horas li tren  **departe**. Deci (10) horas  **minus**  sett (7) horas es tri (3) horas. Yo ne have témpor. Haver témpor es bon, ma yo ne have it! Scrir un jurnale es bon, ma yo ne have témpor por scrir it! Quo  **far**  in Vienna?”
Il pensa: "Yo ne have mult témpor. Quo far - scrir un jurnale, o manjar, o vider li cité? Quo yo va far?"
Il pensa  **plu**, e di: “Yo have un bon idé!  **Mi**  tren departe a deci (10) horas. Esque  **hay**  un tren  **plu tard**, a  **deciun**  (11) o  **decidu**  (12),  **decitri**  (13),  **deciquar**  (14) o  **deciquin**  (15) horas?"
Il vide…yes! Hay un tren  **quel**  departe a deciquin horas.
Jonathan di: “Deciquin (15) minus sett (7) es ott (8). Nu yo have ott hores de témpor! Quo yo va far?”
Il di: “Yo  **save**! Yo va  **manjar**  un  **bifstec**. E yo va  **trincar**  un bir. Un  **moment**...no, yo va trincar du bires, o tri bires. Bon idé!”
Nu Jonathan trinca un bir in Vienna, e manja un bifstec. Il es  **felici**. Il di: “Quam yo es felici! Yo ama viages!”

## Grammatica
### Verbes
-   Li  **ínfinitive**  de un verbe es -r. Pensa = pensar, scri = scrir, manja = manjar, have = haver.
    -   Jonathan pensa: "quo manja**r**?" e il manja un bifstec.
    -   Jonathan pensa: "have**r**  témpor es bon!" Il ne have témpor.
### de
-   Jonathan pensa: mi tren va departer. = Li tren  **de**  Jonathan va departer.
-   Jonathan scri in un jurnale. Il scri it; it es li jurnale  **de**  Jonathan.
### hay
-   hay = es
    -   Esque  **hay**  un mann in li tren? Yes,  **hay**  un mann; it es Jonathan.
    -   Esque  **hay**  un jurnale in li bifstec? No, ne  **hay**  un jurnale in li bifstec.
### plu tard
-   It es 10 horas. Plu tard, it va esser 11 horas.
-   Jonathan esset in Munich. Plu tard, it esset in Vienna.
-   Jonathan pensat: "Yo va manjar." Plu tard, il manjat.
### ye
Ye = a
-   Ye deci horas = a deci horas
### mi

| yo | mi |
| --- | --- |
| Yo es in li tren. | Yo es in mi tren (mi tren = li tren de yo) |
### quel
#### 1) quel?
-   Jonathan ama un tren.  **Quel**  tren Jonathan ama? Jonathan ama li old tren.
-   Jonathan vide un cité.  **Quel**  cité Jonathan vide? Jonathan vide li cité de Vienna.
#### 2) quel
-   Jonathan es in un old tren. Jonathan ama li tren. Li tren  **quel**  Jonathan ama es old.
-   Jonathan vide Vienna. Vienna es un cité. Li cité  **quel**  Jonathan vide es Vienna.
### quam
-   Li tren es tre, tre old. Jonathan di: "**Quam**  li tren es old!"
-   Li bifstec es tre, tre bon. Jonathan di: "**Quam**  li bifstec es bon!"
-   Jonathan have un grand, tre grand problema. Jonathan di: "**Quam**  mi problema es grand!"
### hor, hora
hora
-   It es six horas: 6:00
-   It es du horas deci: 2:10
hor = 60 minutes
### quam
quam = !
-   Li tren es bell.  **Quam**  bell es li tren!
-   Jonathan es inteligente. **Quam**  inteligent il es!
### Departer
-   Li tren  **departet**  de Munich. Plu tard, li tren esset in Vienna.
-   Tri horas plu tard, Jonathan va  **departer**.
### Un, du, tri...
-   1: un
-   2: du
-   3: tri
-   4: quar
-   5: quin
-   6: six
-   7: sett
-   8: ott
-   9: nin
-   10: deci
-   11: deciun
-   12: decidu...
## Vocabularium
-   bell
-   de
-   departer
-   desbell: ne bell
-   die = 24 horas
-   far
-   felici
-   have
-   hay
-   hor
-   hora
-   idé
-   manjar
-   mi
-   minus
-   moment: ne mult témpor
-   plu tard
-   problema
-   quam
-   quel
-   save
-   témpor
-   tre: mult
-   trincar
## Di:
-   **qu = kw**
    -   que:  _kwe_
        -   (que ≠  _ke_)
    -   quel:  _kwel_
    -   quo:  _kwo_
    -   quin:  _kwin_
-   **hay:**  _hay_
    -   (hay ≠  _ay_)
