## Duesim may (2 may)

**Nu** li mann es in li tren Nu li mann es in li tren. Il ne es in Munich; il es in un tren. Il **viagea**. Il pensa: "Nu yo viagea de Munich a Vienna. It es un bon viage. Yo ama viage**s**."

Il pensa pri Munich. Il pensa: “Nu yo es in li tren, ma **yer** yo **esset** in Munich. E nu yo scri un jurnale in li tren, ma yer yo scri**t** un jurnale in Munich. E nu yo pensa in li tren, ma yer yo pensat in Munich. Yer yo pensat pri Munich in Munich, e nu yo pensa pri Vienna in li tren. Nu yo es in li tren, ne in Vienna. Ma yo pensa e scri pri Vienna.”

Esque li mann nu pensa in Munich? No, il nu ne pensa in Munich. Il pensa in li tren. Yer il pensa**t** in Munich. Il **di**: “Salute, tren!”

Li mann es in li tren, e il viagea **a** un cité. Li cité ne es Munich; Munich es li cité de yer. Li cité es Vienna; Vienna es li cité de **hodíe**.

Li mann pensa pri Munich e Vienna. Il pensa: “Munich esset li cité de yer, e Munich esset bon. Nu it es hodíe, e yo es in un tren; li tren es bon. Esque Vienna **va** esse**r** bon?”

Li mann pensa pri Munich: Munich esset li cité de yer. Il pensa in li tren: il es in li tren hodíe. E il pensa pri Vienna: Vienna va esser li cité de **deman**.

E il pensa: “Munich esset grand. Li tren es grand. Esque Vienna va esser grand?”

E il pensa: “In Munich yo scri**t** in un jurnale. In li tren yo scri in un jurnale. Esque in Vienna yo **va scrir** in un jurnale? Yes, deman in Vienna yo va scrir in un jurnale. Yo ama jurnales.” Li mann pensa **mult** (il pensa mult = il pensa e pensa e pensa), e il scri mult. Yes, il es un inteligent mann. Inteligent mannes scri mult, e pensa mult. Il es Jonathan; Jonathan es un inteligent mann.

Il scri: “Yo es Jonathan. Yo es in un tren. Yer yo stat in Munich; deman yo **va star** in Vienna.”

Il pensa, e scri: “Li tren...it es bon, ma **old**. It ne es **nov**; it es old. Esque in Munich li tren**es** es old? Yes, li trenes de Munich es old. Ma li trenes de Munich es bon, e yo **ama** li trenes de Munich. Yer yo amat li tren in Munich, e hodíe yo ama li tren nu, e deman yo va amar li tren in Vienna. Yo ama trenes!”

Jonathan scri: "Munich es un bon cité e un old cité, e Vienna es un bon cité e un old cité. Munich e Vienna ne es nov, ma es bon. Munich e Vienna es old, ma bon cités. Li cités ne es nov, ma bon. Yo ama cités!"

Jonathan pensa, que li duesim die de viage es bon. Il di: “Hodíe esset un bon duesim die de viage. Yo ama viages!”

## Grammatica

### yer, hodíe, deman
- yer = unesim may (05.01)
- hodíe = duesim may (05.02)
- deman = triesim may (05.03)
### -t
- scri: hodíe yo scri, yer yo scrit
- pensa: hodíe yo pensa, yer yo pensat
- vide: hodíe yo vide, yer yo videt
### va -r
- scri: hodíe yo scri, deman yo va scrir
- pensa: hodíe yo pensa, deman yo va pensar
- vide: hodíe yo vide, deman yo va vider
### esser
- verbes in i: scri, scrit, va scrir
- verbes in e: vide, videt, va vider
- verbes in a: pensa, pensat, va pensar
- verbe esser: es, esset, va esser
### de, a
- De Munich a Vienna:
	- Munich → Vienna
- De Vienna a Munich:
	- Munich ← Vienna

|       | 1 may (yer)     | 2 may (hodíe)  | 3 may (deman)      |
|-------|-----------------|----------------|--------------------|
| scri  | Jonathan scrit  | Jonathan scri  | Jonathan va scrir  |
| pensa | Jonathan pensat | Jonathan pensa | Jonathan va pensar |
| vide  | Jonathan videt  | Jonathan vide  | Jonathan va vider  |
| es    | Jonathan esset  | Jonathan es    | Jonathan va esser  |

## Vocabularium

- ama
- deman (yer → hodíe → **deman**)
- hodíe (yer → **hodíe** → deman)
- mult
- nov
- nu
- old
- va
- viage
- viagea
- yer ↔ (**yer** → hodíe → deman)

## Di
- **g=g**
	- grand: *grand*
	- grammatica: *grammatica*
- **gi, ge**: ji, je
	- viage: *viaje*
	- inteligent: *intelijent*

## Exercises

<details>
    <summary>Q 1</summary>
    A 1
</details>

<details>
    <summary>Q 2</summary>
    A 2
</details>